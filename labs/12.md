
# Programozási nyelvek Java ZH, 2023.06.06.

## Feltételek

- A feladat megoldását önállóan, más segítsége nélkül kell elkészíteni.
    - Kommunikáció csak az oktatókkal megengedett.
    - Az elkészített megoldást nemcsak a ZH végéig, hanem egészen a ZH napjának végéig nem szabad megosztani mással (pl. fórumba vagy publikus verziókezelő rendszerbe felöltés).
    - A megoldás elkészítéséhez használható a Java API és a JUnit dokumentációja. Ez a Canvasből letölthető, kicsomagolható.
- Az elkészített megoldást **zip** formátumba csomagolva kell feltölteni a Canvasbe.
    - A `zip` tartalmazza a forrásfájl(oka)t. A `jar` fájlok ne kerüljenek bele.
    - A **ZH végén kb. 10 percet érdemes fenntartani** a kód tisztázására, fordíthatóvá tételére, tömörítésére, beküldésére.

## Alapfeladat

Az UNO kártyajáték egy változatát készítjük el.
A program szerkezete feleljen meg a strukturális tesztelőben ([`UnoTestSuite`](lab12_provided_tests/UnoTestSuite.java) és hivatkozott osztályai) leírtaknak.

A játék során feltételezhető, hogy minden adat/bemenet helyes.

A kártyáknak (`Card`) adott a színe, a típusa és az értéke.
Ez utóbbi csak akkor számít, ha a kártya típusa `VALUE`, különben feltételezhető, hogy `0`-ra van beállítva; az értékkártyák számai `1-9` közé esnek.

- A konstruktor egyszerűen átveszi ezeket az értékeket.
- Egy kártyát így kell kiírni, ha szám jellegű: `GREEN 9`, és így egyébként: `RED REVERSE`, `YELLOW SKIP`
- Két kártya akkor minősül egyenlőnek, ha mindegyik adattagjuk egyezik.
	- Tipp: ennek a műveletnek a társát is meg kell írni, amihez jól használható az `Objects.hash` metódus.
- Egy kártya akkor játszható ki egy másik kártyára (`isPlayableOver`), ha...
	- speciális (nem-érték) kártya csak megfelelő színű értékkártyára játszható ki.
	- értékkártya kijátszható egyező szín vagy egyező szám esetén.

Egy játékos (`Player`) eltárolja a nevét, a kártyáit sorban (`hand`) és a játszott játék referenciáját.

- Egy játékost így kell kiírni: `Player P2: 1=GREEN REVERSE  2=RED 4  3*=BLUE 5  4=RED 5  5=RED SKIP  6*=GREEN 3  `
	- Itt a csillag azt jelöli, hogy a kártya kijátszható a játék aktív kártyájára.

A játék úgy működik, hogy a játékosok sorban megnevezik, melyik kártyájukat játsszák ki.
Ha a kártya nem játszható ki, akkor húznak egyet a pakliból.
Annak vezérléséről, hogy melyik kártyát választjuk, az `InputSource` osztály gondoskodik.

- A konstruktora megkapja, hogy interaktív módban működik-e.
	- Ha igen, akkor a sztenderd bemenetről olvas majd: `br = new BufferedReader(new InputStreamReader(System.in))`
	- Ha nem, akkor megkapja sorban a választott kártyák sorszámát.
- A `getNextInput` hívás kiadja a következő kártya sorszámát.
	- Interaktív módban beolvasunk `br` segítségével egy szöveget.
		- Ha a `done` szöveget kaptuk, akkor a `DONE` konstanst adja ki.
		- Különben feltételezhető, hogy egész szám jött, és ezt adja ki.
	- Különben a megkapott értékeket adja vissza a metódus sorban.
		- Ha ezek elfogytak, akkor a `DONE` konstanst adja ki.

## A játék

A játék megkezdésekor (`Game` osztály főprogramja) példányosítjuk a `Game` osztályt:
játékosonként 6 kártya, interaktív `InputSource`, a játékosok nevei pedig a parancssori paraméterek.

- Ha nincsen legalább két játékos, a konstruktor váltson ki `NotEnoughPlayersException` kivételt.
	- A szülő osztály felé ez adjon át ilyen szöveget: `Only 1 players were given`
- A konstruktor első paramétere megadja, kezdetben hány kártyát kapnak a játékosok.
- A konstruktor állítson elő új paklit (`initDeck`).
	- Minden színre: minden számkártyából (`1-9` értékekkel) legyen egy darab.
	- Minden színre: minden speciális kártyából legyen két darab.
	- Keverjük meg a paklit: `Collections.shuffle(deck)`.
	- Ha nem interaktív a játék, úgy keverjük meg a paklit, hogy az mindig ugyanúgy álljon be: `Collections.shuffle(deck, new java.util.Random(12345))`.
- A konstruktor állítsa be a játékosokat (`initPlayers`).
	- A játékos kártyáit a `drawCards` metódussal kell felhúzni a pakliból.
- Az aktív kártya (`currentCard`) legyen felcsapva a pakliból.
	- Ehhez is a `drawCards` metódust kell használni.
- A `currentPlayerIdx`, `isForward`, `isOn` változók álljanak be értelemszerűen.

A játék addig zajlik, amíg `isOn` igaz. Egy lépést a `playNext` hívással teszünk meg. Ez a következőképpen működik.

1. Meghatározza, ki a következő játékos (`getNextPlayerIdx`).
	- Figyelembe kell venni, merre megy a kör, és hogy éppen "átlépünk-e a lista szélén".
	- Az `interactiveMsg` metódussal íródjon ki erről is, és minden másik fontos lépésről is információ.
		- Itt például írjuk ki a játékost (a kártyáival együtt), hogy a felhasználó eldönthesse, melyik kártyát választja.
		- Ez a metódus nem-interaktív módban nem ír ki semmit.
1. Az új játékos lesz az aktív (`currentPlayerIdx`).
1. Az `InputSource` használatával előáll a választott kártya sorszáma.
	a. Ha ez nem játszható ki, a játékos egy lapot húz fel a pakliból (`currentPlayerDrawCard`).
	a. Ha kijátszható, kikerül a játékos kezéből, és ez lesz az aktív kártya. Továbbá, ha van speciális hatása, az kiváltódik (`useCardEffect`).
1. Ha a játékos kezében nem maradt kártya, ő nyert; `isOn` hamisra áll.

A kártyák speciális hatásai típus szerint:

`REVERSE`: a sorrend megfordul
`SKIP`: a következő játékos kimarad
`TAKE`: a következő játékos kimarad, és húz is egy kártyát

## Nem-interaktív tesztelés

Az `uno.GameTest` osztályba kerüljön bele egy tesztelő metódus.
Ez hozzon létre egy nem-interaktív `InputSource` által meghajtott játékot három játékossal, fejenként 2 kártyával, `1 0 1` lépésekkel.
A következőket próbáljuk ki.

1. Kezdetben az aktív kártya `RED TAKE`.
1. Kezdetben a három játékos kártyái: `GREEN SKIP, RED 1`, `RED 3, BLUE 8`, `BLUE REVERSE, RED 8`
1. Háromszor hívjuk meg a `playNext` metódust, és mindegyik lépés után vizsgáljuk meg a következőt.
	- Az aktív játékos indexe megfelelő.
	- Az aktív kártya valóban a legutóbb kijátszott.
	- Az aktív játékos kártyái közül kikerült a kijátszott kártya.
	- A játék `isOn` értéke igaz.
1. Ha még egyszer meghívjuk a `playNext` metódust, `isOn` hamisra áll.
